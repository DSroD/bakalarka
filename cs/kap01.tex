\chapter{Prostoročasy konstantní křivosti}
\label{chap:kap01}
V této kapitole představíme prostoročasy, které budou sloužit jako pozadí pro propagaci impulzlních gravitačních vln. Jde o maximálně
symetrická řešení Einsteinových polních rovnic \eqref{eq:einsten_field_equations} s nulovou pravou stranou a s konstantní skalární křivostí $R$ na celém prostoročase.
Celkem rozlišujeme tři takové geometrie lišící se znaménkem skalární křivosti (a tedy znaménkem kosmologické konstanty). Nulová skalární křivost odpovídá řešení s nulovou
kosmologickou konstantou, kterému se říká Minkowského prostoročas, kladná křivost odpovídá takzvanému de Sitterovu prostoročasu s kladnou kosmologickou
konstantou a záporná odpovídá anti-de Sitterovu prostoročasu se zápornou kosmologickou konstantou. Vztah mezi kosmologickou konstantou a skalární
křivostí ve vakuových řešeních (tedy s nulovým tenzorem energie a hybnosti) dostaneme kontrakcí polních rovnic \eqref{eq:einsten_field_equations} jako
\begin{equation}
     R = 4 \Lambda.
\end{equation}
Všechna tato řešení vykazují deset generátorů symetrie, tedy maximální počet ve čtyřrozměrném prostoročase, které se však pro jednotlivá znaménka kosmologické konstanty liší.

I přes svou jednoduchost jsou zmíněné prostoročasy na poli teoretické fyziky velmi podstatné, čtyřdimenzionální Minkowského prostoročas je arénou speciální
teorie relativity a standardní kvantové teorie pole, vícedimenzionální Minkowského prostoročas pak často slouží jako vhodný prostor pro vnoření a vizualizaci složitějších prostoročasů.
De-Sitterův prostoročas je pro moderní fyziku důležitý při popisu kosmologických modelů. Experimentální data
ukazují, že v aproximaci do prvního řádu lze vesmír právě na velkých škálách (a také v inflační epoše) popsat právě jako de Sitterův prostoročas.
Anti-de Sitterův prostoročas na poli teoretické fyziky nachází uplatnění v modelech snažících se o jednotný popis všech fyzikálních interakcí (Maldacenova dualita kalibračních teorií a gravitace).
Pro další komentáře a reference k těmto řešením odkazujeme na úvodní kapitolu Bičákovy práce \cite{Bicak:2000ea}, podrobný popis geometrie a parametrizací Minkowského, de~Sitterova a anti-de~Sitterova
řešení je k nalezení v \cite{griffiths_podolsky_2009}. V následujících sekcích popíšeme nejpodstatnější vlasnosti
a parametrizace těchto prostoročasů, používané ke zkoumání impulzních gravitačních vln.

\section{Minkowskeho prostoročas}
Minkowského prostoročas $\mathbb{E}^{1,3}$ je nejjednodušší řešení Einsteinových polních rovnic s nulovou pravou stranou.
Jde o řešení s nulovou křivostí v celém prostoročase. Grupou symetrií Minkowského prostoročasu je Poincarého
grupa, která je tvořena všemi translacemi a Lorentzovou grupou představující rotace a boosty.

Metrika Minkowského prostoročasu má v nejpřirozenějším vyjádření, v kartézských souřadnicích, tvar
\begin{equation}
     \label{eq:minkowski}
     \rmd s^2 = - \rmd t^2 + \rmd x^2 + \rmd y^2 + \rmd z^2.
\end{equation}
Souřadnicovými transformacemi
\begin{equation}
     \label{eq:retarded_coordinates}
     \matu = \halfsqrt (t - z),~~~~~~\matv = \halfsqrt (t + z),
\end{equation}
\begin{equation}
     \label{eq:complex_coordinates}
     \eta = \halfsqrt (x + iy), ~~~~~~\bar{\eta} = \halfsqrt (x - iy),
\end{equation}
převedeme metriku do symetrického tvaru
\begin{equation}
     \label{eq:minkowski_null_metric}
     \rmd s^2 = -2 ~ \rmd \matu ~ \rmd \matv + 2 ~ \rmd \eta ~ \rmd \bar{\eta}.
\end{equation}
Souřadnicím $\matu$, $\matv$ zavedeným transformací \eqref{eq:retarded_coordinates} se říká retardovaná a advancovaná souřadnice,
z důvodu symetrie se transformací \eqref{eq:complex_coordinates} zavádí komplexní souřadnice $\eta, \bar{\eta}$ a
metrika \eqref{eq:minkowski_null_metric} je pak v symetrickém tvaru v takzvaných světelných (nulových) souřadnicích.
Pokud zkoumáme axiálně symetrickou situaci na pozadí Minkowského prostoročasu, je vhodné zavést cylindrické
souřadnice parametrizací
\begin{equation}
     x = \rho \cos \varphi, ~~~~~~ y = \rho \sin \varphi,
\end{equation}
kde $\rho \in [0, \infty)$ a $\varphi \in [0, 2\pi)$. Metrika pak nabývá tvaru
\begin{equation}
     \rmd s^2 = -\rmd t^2 + \rmd \rho^2 + \rho^2 \rmd \varphi^2 + \rmd z^2.
\end{equation}

V Minkowského prostoročase jsou složky afinní konexe v kartézských souřadnicích,
kterým odpovídá metrika \eqref{eq:minkowski}, identicky nulové. Řešení rovnice geodetiky pak
nabývá tvaru přímek, tedy
\begin{equation}
     \label{eq:minkowski_cartesian_geodesics}
     \begin{split}
     t(\lambda) &= t_0 + \lambda {\dot t}_0 \\
     x(\lambda) &= x_0 + \lambda {\dot x}_0 \\
     y(\lambda) &= y_0 + \lambda {\dot y}_0 \\
     z(\lambda) &= z_0 + \lambda {\dot z}_0,
     \end{split}
\end{equation}
kde veličiny s dolním indexem $0$ představují počáteční polohy a rychlosti.


\section{de Sitterův prostoročas}

De Sitterův prostoročas $dS_4$ je maximálně symetrické vakuové řešení Einsteinových rovnic s kladnou kosmologickou
konstantou $\Lambda$. Isometrie čtyřrozměrného de Sitterova prostoročasu tvoří grupu $SO(1,\,4)$. De Sitterův prostoročas topologicky odpovídá
$\mathbb{R}^1 \times \mathbb{S}^3$ a lze jej přirozeně reprezentovat jako vnoření hyperboloidu
\begin{equation}
     \label{eq:dS_hyperboloid}
     - Z_0^2 + Z_1^2 + Z_2^2 + Z_3^2 + Z_4^2 = a^2
\end{equation}
do pětidimenzionálního Minkowského prostoru $\mathbb{E}^{1,4}$ s metrikou
\begin{equation}
     \label{eq:5d_minkowski}
     \rmd s^2 = - \rmd Z_0^2 + \rmd Z_1^2 + \rmd Z_2^2 + \rmd Z_3^2 + \rmd Z_4^2.
\end{equation}
Konstanta $a$ je daná kosmologickou konstantou jako $a = \sqrt{3/\Lambda}$.

Přirozenou parametrizací celého de-Sitterova prostoročasu jakožto hyperboloidu jsou souřadnice $(t, \chi, \theta, \phi)$
\begin{equation}
     \begin{split}
          Z_0 &= a \sinh \frac{t}{a}, \\
          Z_1 &= a \cosh \frac{t}{a} \cos \chi, \\
          Z_2 &= a \cosh \frac{t}{a} \sin \chi \cos \theta, \\
          Z_3 &= a \cosh \frac{t}{a} \sin \chi \sin \theta \cos \phi, \\
          Z_4 &= a \cosh \frac{t}{a} \sin \chi \sin \theta \sin \phi,
     \end{split}
\end{equation}
kde $t \in \left(-\infty, +\infty\right), \chi \in \left[0, \pi\right], \theta \in \left[0, \pi \right]$ a
$\phi \in \left[0, 2\pi\right]$. Souřadnicové singularity v~$\chi = 0, \pi$ a $\theta = 0, \pi$ odpovídají pólům
ve sférických souřadnicích.
V souřadnicích $(t, \chi, \theta, \phi)$ má metrika de Sitterova prostoročasu formu FLRW metriky s
křivostí prostorových řezů $k=1$,
\begin{equation}
     \rmd s^2 = - \rmd t^2 + a^2 \cosh^2 \frac{t}{a} \left[\rmd \chi^2 + \sin^2 \chi \left( \rmd \theta^2 + \sin^2 \theta ~ \rmd \phi^2\right) \right].
\end{equation}

\begin{figure}[H]
     \centering
     \begin{tikzpicture}
          \node[inner sep=0pt, anchor=south west] (ds) at (0,0)
         {\adjincludegraphics[trim={{.25\width} {.22\height} {.25\width} {.3\height}}, width=.7\textwidth, clip]{../img/kap01/hyperboloiddS.pdf}};
         \node[text width=5cm, anchor=north] at (6.8,7.15) {$t = konst.$};
         \node[text width=5cm, rotate=90] at (6.17,6.65) {$\chi = konst.$};
         \filldraw[white] (8.9,2.2) circle (9pt);
         \node[text width=12pt] at (8.9,2.2) {\small{$Z_4$}};
         \filldraw[white] (4.3,0.5) circle (9pt);
         \node[text width=12pt] at (4.3,0.5) {\small{$Z_1$}};
         \filldraw[white] (0.3,4.6) circle (9pt);
         \node[text width=12pt] at (0.3,4.6) {\small{$Z_0$}};
     \end{tikzpicture}
     \caption{Vnoření dS prostoročasu do $\mathbb{E}^{1,4}$. Plocha hyperboloidu je vykreslena pro $\theta=\phi=\frac{\pi}{2}$, tedy v řezu $Z_2 = Z_3 = 0$. Dále jsou vykresleny souřadnicové
              čáry odpovídající konstantním hodnotám $t$ a $\chi$.}
\end{figure}


Hyperboloid představující de Sitterův prostoročas lze dále parametrizovat souřadnicemi $(\matu, \matv, \eta, \bar{\eta})$,

\begin{equation}
     \label{eq:5DToNullMetricTransformation}
     \begin{split}
          Z_0 &= \tfrac{1}{\sqrt{2}} \left(\matu + \matv\right) \left[1-\tfrac{1}{6} \Lambda \left(\matu \matv - \eta \bar{\eta}\right)\right]^{-1}, \\
          Z_1 &= \tfrac{1}{\sqrt{2}} \left(\matv - \matu\right) \left[1-\tfrac{1}{6} \Lambda \left(\matu \matv - \eta \bar{\eta}\right)\right]^{-1}, \\
          Z_2 &= \tfrac{1}{\sqrt{2}} \left(\eta + \bar{\eta}\right) \left[1-\tfrac{1}{6} \Lambda \left(\matu \matv - \eta \bar{\eta}\right)\right]^{-1}, \\
          Z_3 &= \tfrac{-i}{\sqrt{2}} \left(\eta - \bar{\eta}\right) \left[1-\tfrac{1}{6} \Lambda \left(\matu \matv - \eta \bar{\eta}\right)\right]^{-1}, \\
          Z_4 &= a \left[1 + \tfrac{1}{6} \Lambda \left(\matu \matv - \eta \bar{\eta}\right)\right] \left[1-\tfrac{1}{6} \Lambda \left(\matu \matv - \eta \bar{\eta}\right)\right]^{-1},
     \end{split}
\end{equation}
které pro $\matu, \matv \in \left(-\infty, +\infty\right)$ a komplexní $\eta$ pokrývají de Sitterův hyperboloid až na singularity v  $\mathcal{U}, \mathcal{V} = \infty$.
Inverzní transformační vztahy jsou
\begin{equation}
     \label{eq:NullConformalToD5Transformation}
     \begin{split}
          \matu &= \sqrt{2} a \frac{Z_0 - Z_1}{Z_4 + a}, \\
          \matv &= \sqrt{2} a \frac{Z_0 + Z_1}{Z_4 + a}, \\
          \eta &= \sqrt{2} a \frac{Z_2 + i Z_3}{Z_4 + a}.
     \end{split}
\end{equation}

Tato parametrizace indukuje metriku
\begin{equation}
     \label{eq:konfmetric}
     \rmd s^2 = \frac{-2 ~ \rmd \matu ~ \rmd \matv + 2 ~ \rmd \eta ~ \rmd \bar{\eta}}{\left[1-\tfrac{1}{6} \Lambda \left(\matu \matv - \eta \bar{\eta}\right)\right]^2}.
\end{equation}

Tato metrika je v takzvaném konformně plochém tvaru, tedy ve tvaru
\begin{equation}
     \rmd s^2 = \frac{\rmd s_0^2}{\Omega^2},
\end{equation}
kde $\rmd s_0^2$ je metrika na $\mathbb{E}^{1,3}$ a $\Omega$ je hladkou funkcí souřadnic. Jak uvidíme dále,
metrika \eqref{eq:konfmetric} je ve tvaru, který unifikuje všechny prostoročasy konstantní křivosti v nulových souřadnicích,
pro $\Lambda = 0$ se redukuje na \eqref{eq:minkowski_null_metric} a pro $\Lambda < 0$ představuje metriku na
anti-de Sitterově prostoročase, viz. další odstavec.

Souřadnicové čáry $\matu =$ konst. a $\matv =$ konst. tvoří na de Sitterově hyperboloidu nulové
přímky, resp. nadplochy.

\section{Anti-de Sitterův prostoročas}

Anti-de Sitterův prostoročas $AdS_4$ je maximálně symetrické vakuové řešení Einsteinových rovnic se zápornou
kosmologickou konstantou $\Lambda$. Isometrie tvoří grupu $SO(2,\,3)$ a topologie $AdS_4$ odpovídá $\mathbb{S}^1 \times \mathbb{R}^3$.
Vnořením $AdS_4$ do $\mathbb{E}^{2,3}$, tedy do prostoru s metrikou
\begin{equation}
     \label{eq:AdS5DMetric}
     \rmd s^2 = -\rmd Z_0^2 + \rmd Z_1^2 + \rmd Z_2^2 + \rmd Z_3^2 - \rmd Z_4^2,
\end{equation}
vzniká hyperboloid
\begin{equation}
     \label{eq:AdS_hyperboloid}
     -Z_0^2 + Z_1^2 + Z_2^2 + Z_3^2 - Z_4^2 = a^2,
\end{equation}
kde $a = \sqrt{3/|\Lambda|}$.

Celý hyperboloid je pak pokrytý souřadnicemi $(T, r, \theta, \phi)$
\begin{equation}
     \begin{split}
          Z_0 &= a \cosh r \sin \frac{T}{a}, \\
          Z_1 &= a \sinh r \cos \theta, \\
          Z_2 &= a \sinh r \sin \theta \cos \phi, \\
          Z_3 &= a \sinh r \sin \theta \sin \phi, \\
          Z_4 &= a \cosh r \cos \frac{T}{a}.
     \end{split}
\end{equation}

Metrika anti-de Sitterova prostoročasu v těchto souřadnicích nabývá tvaru

\begin{equation}
     \rmd s^2 = - \cosh^2 r ~ \rmd T^2 + a^2 \left[ \rmd r^2 + \sinh^2 r \left( \rmd \theta^2 + \sin^2 \theta ~ \rmd \phi^2 \right) \right]
\end{equation}
a vidíme, že každý řez $T =$ konst. odpovídá pro $r\in\left[0, \infty\right], \theta \in \left[0, \pi\right], \phi \in \left[0, 2\pi\right]$
prostoru konstantní negativní křivosti (hyperbolickému prostoru $H^3$).
Singularity v $r = 0$ a $\theta = 0, \pi$ jsou pouze souřadnicové.

Parametr $T$ představuje časovou souřadnici, která je $2 \pi a-$periodická, což odpovídá již zmíněné topologii $\mathbb{S}^1 \times \mathbb{R}^3$.
Obvykle se ale uvažuje $T \in \left(-\infty, +\infty\right)$, dochází tedy k rozvinutí $\mathbb{S}^1$ na celé $\mathbb{R}^1$, a dostáváme
prostor s topologií $\mathbb{R}^4$, jehož univerzálním nakrytím je AdS prostoročas.


\begin{figure}[H]
     \centering
     \begin{tikzpicture}
          \node[inner sep=0pt, anchor=south west] (ds) at (0,0)
         {\adjincludegraphics[trim={{.25\width} {.22\height} {.25\width} {.3\height}}, width=.7\textwidth, clip]{../img/kap01/hyperboloidAdS.pdf}};
         \node[text width=5cm, anchor=north] at (6.2,7.2) {$T = konst.$};
         \node[text width=5cm, rotate=90] at (6,7) {$r = konst.$};
         \filldraw[white] (8.9,2.2) circle (9pt);
         \node[text width=12pt] at (8.9,2.2) {\small{$Z_4$}};
         \filldraw[white] (4.1,0.5) circle (9pt);
         \node[text width=12pt] at (4.1,0.5) {\small{$Z_1$}};
         \filldraw[white] (0.3,4.6) circle (9pt);
         \node[text width=12pt] at (0.3,4.6) {\small{$Z_0$}};
     \end{tikzpicture}
     \caption{Vnoření AdS prostoročasu do $\mathbb{E}^{2,3}$. Plocha hyperboloidu je vykreslena pro $\theta=\phi=\frac{\pi}{2}$,
              tedy v řezu $Z_2 = Z_3 = 0$. Souřadnicové čáry odpovídají konstantním hodnotám $T$ a $r$.}
\end{figure}

Parametrizací \eqref{eq:5DToNullMetricTransformation} obdržíme totožný konformě plochý tvar metriky \eqref{eq:konfmetric} jako
v případě de Sitterova prosotočasu, tedy
\begin{equation*}
     \rmd s^2 = \frac{-2 ~ \rmd \matu ~ \rmd \matv + 2 ~ \rmd \eta ~ \rmd \bar{\eta}}{\left[1-\tfrac{1}{6} \Lambda \left(\matu \matv - \eta \bar{\eta}\right)\right]^2},
\end{equation*}
lišící se pouze znaménkem kosmologické konstanty (zde $\Lambda<0$).

\cleardoublepage